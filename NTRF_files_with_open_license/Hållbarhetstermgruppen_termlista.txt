metapost
Status publicerad
Källid 3548
Titel Termlista för hållbar utveckling
Titel.kortform Termlista
Titel.dokumentnr
Titel.överordnad 
Utgivningsår 2021
Utgåvenr
ISBN-kod
ISSN-kod
Bakgrund Termlistan är utarbetad inom Hållbarhetstermgruppen, en arbetsgrupp med representanter från lärosäten, myndigheter, forskningsinstitut, intresseorganisationer och medier som är verksamma inom ämnesområdet hållbar utveckling. Gruppen leds av språkvårdare och terminologer från Språkrådet, Institutet för språk och folkminnen. Hållbarhetstermgruppen initierades av Språkrådet våren 2021.
Internkommentar Publicerad 2021-12-07, /KW
Sekretariatskommentar
URL https://www.isof.se/vart-uppdrag/samarbeten/hallbarhetsterminologi/termlista-hallbar-utveckling
URL-datum 2021-12-06
Utgivare.1.nu.organisation Hållbarhetstermgruppen
Utgivare.1.nu.författare 
Utgivare.1.nu.kontaktperson Karin Webjörn
Utgivare.1.nu.e-post karin.webjorn@isof.se
Tolka.OKGR-märkning baraOmInteOrdklassSjälvklar/annarsOckså
Tolka.skillnadTermSynonym.förvalt troligenUppdelat/troligenIngenSkillnad
Tolka.skillnadTermSynonym.språkkod troligenUppdelat/troligenIngenSkillnad

svTE biologisk mångfald
svSYTE biodiversitet
svUPTE artrikedom
enTE biological diversity
enSYTE biodiversity
svDF rikedom av arter, av genetisk variation inom arter samt av de ekosystem som arterna ingår i
svAN Begreppet biologisk mångfald betonar betydelsen av variationsrikedom bland alla levande organismer, exempelvis bakterier, växter, svampar och djur, samt de ekosystem och livsmiljöer de ingår i, allt från landskap med många olika naturtyper till städer med parker och grönområden. 
   I FN-fördraget ”Konventionen om biologisk mångfald” definieras {i}biologisk mångfald {/i} som ’variationsrikedom bland levande organismer av alla ursprung, inklusive från bland annat landbaserade, marina och andra akvatiska ekosystem och de ekologiska komplex i vilka dessa organismer ingår; detta innefattar mångfald inom arter, mellan arter och av ekosystem’. Den definitionen används bland annat i juridiska sammanhang. 
   Benämningen {i}biologisk mångfald {/i} skiljer sig från det tidigare använda uttrycket {i}artrikedom{/i}, genom att det även avser den genetiska variationen inom en art 
svEX Ett exempel på biologisk mångfald är när det finns olika arter av bin och humlor: jordhumlor, snäckmurarbin, tapetserarbin, honungsbin, fjällhumlor osv. De har olika kroppsform och längd på tunga, och olika preferenser när det gäller pollen och nektar, vilket innebär att de kan pollinera olika arter av växter.  

svTE ekosystemtjänst
svUPTE naturnytta
enTE ecosystem service
enUPTE nature’s contribution to people, NCP
svDF process som genereras av ett ekosystem och som bidrar till människans välfärd och livskvalitet 
svAN Ekosystemtjänster kan delas in i fyra grupper som sinsemellan samverkar: 
   1. Försörjande ekosystemtjänster, till exempel naturens tillhandahållande av syre, spannmål, vedråvara och rent vatten. 
   2. Reglerande ekosystemtjänster, till exempel insekters pollinering av nyttoväxter. 
   3. Kulturella ekosystemtjänster, till exempel tillhandahållandet av naturmiljöer lämpliga för friluftsliv och rekreation.  
   4. Stödjande ekosystemtjänster, till exempel fotosyntes, cirkulation av näringsämnen och fröspridning.
   I begreppet ekosystemtjänst lyfts själva processen fram, som pollinerandet och vattenreningen, till skillnad från naturtillgången i sig, som insekterna som pollinerar eller själva vattnet. Ekosystemtjänster skiljer sig alltså från andra tillgångar i naturen genom att de är beroende av levande organismer som så att säga ”utför” dessa tjänster. 
   Termen {i}ekosystemtjänst{/i} myntades i början av 1980-talet av ekologer och ekonomer för att synliggöra och skapa förståelse för att människors överlevnad och välmående är beroende av naturens ekosystem. I vissa sammanhang har ekosystemtjänst kritiserats för att ge ett ensidigt mänskligt perspektiv, med associationer till ekonomiska värden. Ibland används därför {i}naturnytta{/i} (eng. {i}nature’s contribution to people, NCP{/i}) för att lyfta fram ett delvis annat perspektiv. 
svEX Pollinering betraktas som en ekosystemtjänst eftersom processen tillhandahålls av naturen och är nödvändig för människors välfärd och livskvalitet i och med att vi därigenom kan få majs, potatis, grönsaker, frukt och andra nyttoväxter. 

svTE resiliens
svUPTE motståndskraft, återhämtningsförmåga
enTE resilience
svDF förmåga att vid störningar eller förändringar upprätthålla grundläggande funktioner och vidareutvecklas 
svAN Resiliens kan användas på olika nivåer:
   -- För ett samhälle kan det handla om förmågan att klara av kraftigt och oförutsett regn eller långvarig hetta och torka. Det kan gälla allt från att skydda bostadsområden till att ge invånare stöd ekonomiskt och psykosocialt.
   -- För ett ekosystem kan det innebära att om en art dör ut kan dess utrymme i ekosystemet övertas av en annan art med liknande funktion.
   -- För en växtart kan det handla om förmågan att anpassa sig till ett varmare klimat.
   -- För den enskilda individen kan det handla om förmågan att hantera förändrade livsvillkor som uppstår i samband med exempelvis översvämningar eller bränder. 
   Termen {i}resiliens{/i} används inom många ämnesområden, och det kan därför i vissa texter vara lämpligt att förtydliga vilken typ av resiliens man avser. Inom hållbarhetsforskning används ofta {i}social-ekologisk resiliens{/i} för att tala om ekologiska och sociala system som är ömsesidigt beroende av varandra och samverkar dynamiskt. 
   I vissa sammanhang översätts den engelska termen resilience med {i}motståndskraft{/i} eller {i}återhämtningsförmåga{/i}, men resiliens som hållbarhetsterm innefattar båda dessa förmågor och dessutom förmågan att vidareutvecklas. 

svTE tippningspunkt
svUPTE brytpunkt, kritisk brytpunkt, tröskelvärde, tröskelpunkt, vändpunkt, tippunkt 
enTE tipping point
svDF punkt där en förändring i ett system blir så stor att ett jämviktsläge förhållandevis oåterkalleligt och abrupt övergår i ett annat läge
svAN Termen {i}tippningspunkt{/i} används om en förändring i jordsystemet, som till exempel att en havsström stannar av eller byter riktning eller att permafrosten tinar så mycket att stora mängder växthusgaser frigörs från den frysta jorden. Tippningspunkter avser alltså systemskiften som hänger ihop med förändringar i klimatsystemet.
   Begreppet beskrivs som en punkt, både i termen och i definitionen, trots att det i vissa sammanhang kan verka missvisande, eftersom vissa förändringar sker gradvis. I jämförelse med hur långsamma sådana förändringar brukar vara är de dock förhållandevis abrupta. 
   I en del sammanhang kan uttrycket {i}kritisk brytpunkt{/i} vara lämpligare. Det bygger nämligen vidare på översättningen {i}brytpunkt{/i} som ofta används för {i}tipping point{/i} när det står för att en mer allmän beskrivning av ett tillstånd som på grund av en förändring övergår till ett annat tillstånd.
   Andra ord som också har förekommit på svenska är {i}tröskelpunkt{/i} och {i}tröskelvärde{/i}.

svTE väderattribution
svUPTE attribution, klimatattribution
enTE weather attribution 
enUPTE extreme event attribution
svDF det att ange hur sannolikheten för en viss väderhändelse har förändrats på grund av människoskapad klimatförändring
svAN Inom klimatforskningen används {i}väderattribution{/i} i samband med studier av sannolikheten för att olika väderhändelser uppstår. Det svar som forskningen kommer fram till handlar normalt om hur sannolik en ovanlig eller extrem väderhändelse, såsom långvarig torka eller kraftiga skyfall, hade varit utan mänsklig klimatpåverkan och på vilket sätt sannolikheten eventuellt har förändrats.
   I sammanhang där det tydligt framgår att ämnesområdet är klimatforskning används ofta bara {i}attribution{/i} som benämning. I engelskspråkiga sammanhang förekommer även benämningen {i}extreme event attribution{/i}. 
   Om attribution eller väderattribution inte är kända begrepp för de personer man riktar sig till och om det är nödvändigt att använda en term, bör man alltid ge en förklaring vid sidan av termen. Man kan exempelvis skriva ”väderattribution, det vill säga forskning om huruvida den moderna människans sätt att leva har lett till förändrad förekomst av väderhändelser som värmeböljor eller kraftig nederbörd”.  
   {i}Klimatattribution{/i} är ett vidare begrepp där man utöver väderhändelser även undersöker hur klimatförändringar påverkar sannolikheten för att andra händelser uppstår, till exempel jordskred, bränder eller att arter dör ut.

svTE tippningselement
svUPTE tröskelkomponent, jordens akilleshälar, sovande jättar
enTE tipping element
enUPTE sleeping giants
svDF omfattande ekologiskt system eller annan betydande del i jordens klimatreglerande system som riskerar att nå en tippningspunkt 
svAN Några exempel på tippningselement i jordens klimatreglerande system är regnskogen i Amazonas, havsisen i Arktis, den västafrikanska monsunen och det norra barrskogsbältet (den boreala zonen) som sträcker sig runt det norra halvklotet. Om dessa delar av jordens klimatreglerande system når en tippningspunkt kan deras väsentliga egenskaper förändras så till den grad att de relativt snabbt övergår i ett annat jämviktsläge, vilket då kan påverka andra ekologiska system eller hela jordens klimatreglerande system.
   Forskargrupper har ringat in ett tiotal tippningselement. Dessa tippningselement kallas ibland för {i}sovande jättar{/i} eller {i}jordens akilleshälar{/i}. En benämning som också har förekommit är {i}tröskelkomponent{/i}.
svEX Om Amazonas regnskog på grund av bland annat klimatförändringar och avverkning, når en tippningspunkt riskerar stora delar att övergå till torr savann. I samband med detta skifte kommer skogen att släppa ut stora mängder koldioxid och förlora förmågan att binda kol, vilket i sin tur bidrar till den globala uppvärmningen som påverkar andra ekologiska system.

svTE återkopplingsmekanism
enTE feedback mechanism
enSYTE feedback loop
svDF process där förändring i ett system leder till ytterligare förändringar vilka antingen förstärker eller motverkar den ursprungliga verkan
svAN En sorts {i}förstärkande återkopplingsmekanism{/i} för klimatsystemet inträffar när snö och is smälter på grund av den globala uppvärmningen. De ytor som tidigare varit täckta av snö och is blir till barmark eller öppet hav, och därmed mörkare. Eftersom mörka ytor reflekterar mindre solstrålning än ljusa kommer de att värmas upp ytterligare och driva på en fortsatt snö- och issmältning.
   Ett exempel på en {i}motverkande återkopplingsmekanism{/i} för klimatsystemet beskrivs i 2021 års rapport från FN:s klimatpanel IPCC. När koldioxidhalten stiger på jorden kan växtlighet till en viss gräns ta upp mer koldioxid, vilket bromsar den globala uppvärmningen. 
   Förstärkande återkopplingsmekanismer kallas ibland för positiva återkopplingsmekanismer, trots att vi många gånger värderar dem som negativa för oss på jorden. På motsvarande sätt kallas motverkande återkopplingsmekanismer för negativa återkopplingsmekanismer. I texter som riktar sig till allmänheten kan det vara tydligare att använda {i}förstärkande återkopplingsmekanismer{/i} respektive {i}motverkande återkopplingsmekanismer{/i}, för att undvika risken att uttrycken positiv respektive negativ misstolkas som en värdering av mekanismen.

svTE koldioxidneutralitet
svUPTE nettonollutsläpp, noll nettoutsläpp, inga nettoutsläpp
enTE carbon neutrality
enUPTE net zero carbon emissions, zero emissions, net zero CO&#x2082; emissions
svDF balans mellan utsläpp och upptag av koldioxid
svAN Utsläpp av koldioxid sker exempelvis vid förbränning av fossila bränslen såsom kol och olja, men även vid förbränning av förnybara bränslen såsom ved och biogas. Upptag av koldioxid sker huvudsakligen naturligt genom växtlighet på land och i hav, men kan också ske på konstgjord väg. Att få till stånd en balans mellan utsläpp och upptag är i praktiken mycket komplext, inte minst när det gäller att säkerställa upptaget över tid så att det faktiskt motsvarar utsläppen. Om man, som kompensation för de utsläpp man gör i dag, exempelvis planterar träd måste träden stå orörda i flera decennier för att deras upptag av koldioxid ska resultera i koldioxidneutralitet. Dessutom kan planteringen i sig bidra till andra negativa effekter, som hot mot den biologiska mångfalden, vattenbrist och förlust av brukbar mark för lokalbefolkningen.
   Även om det språkliga uttrycket {i}koldioxidneutralitet{/i} bara synliggör gasen koldioxid ingår ibland även andra växthusgaser vid beräkningar, exempelvis metan och lustgas. Dessa gaser omräknas till så kallade koldioxidekvivalenter. 
   Ofta används adjektivformen av begreppet, exempelvis ”EU ska vara koldioxidneutralt år 2050”. {i}Koldioxidneutral{/i} används vanligen för att beskriva att ett samhälle eller ett företag genom olika insatser främjar upptag av växthusgaser i samma mängd som samhället eller företaget släpper ut.
   Andra uttryck som förekommer för att tala om balansen mellan utsläpp och upptag av koldioxid är {i}nettonollutsläpp{/i}, {i}noll nettoutsläpp{/i} och {i}inga nettoutsläpp{/i} (på eng. {i}net zero carbon emissions{/i}, {i}zero emissions{/i}). Ibland används {i}nollutsläpp{/i} som en kortform av nettonollutsläpp, men det uttrycket kan även stå för ”inga utsläpp över huvud taget”. Därför bör man hellre använda {i}nettonollutsläpp{/i} eller {i}koldioxidneutralitet{/i} när man menar balans mellan utsläpp och upptag av koldioxid.

svTE utfasning av fossila bränslen
svSYTE dekarbonisering 
svSYTE avkarbonisering
enTE decarbonization
enSYTE decarbonisation
svDF samhällsomvandling som innebär en successiv övergång till ett samhälle som inte använder fossila bränslen och inte heller på annat sätt orsakar nettoutsläpp av växthusgaser till atmosfären
svAN Det engelska uttrycket {i}decarbonization{/i} och de svenska synonymerna {i}dekarbonisering{/i} och {i}avkarbonisering{/i} används dels för att beskriva en konkret process ”att ta bort kol från något”, exempelvis att ta bort de kolavlagringar som ansamlats vid förbränning i en bilmotor eller att avskilja kol från naturgas, dels metaforiskt för att benämna en samhällsomvandling mot ett fossilfritt samhälle.
   För att undvika missförstånd och för tydlighetens skull rekommenderar vi att man använder det mer beskrivande uttrycket {i}utfasning av fossila bränslen{/i} när man på svenska vill benämna samhällsomvandlingen. Även om termen bara synliggör att utfasningen rör utsläpp som uppstår vid förbränning av fossila bränslen, så används uttrycket ofta även för andra aktiviteter som leder till utsläpp av växthusgaser till atmosfären. Här kan alltså ingå allt från boskapsuppfödning till cement- och ståltillverkning.
   I sammanhang där målgruppen inte kan antas veta vad {i}utfasning av fossila bränslen{/i} innebär kan man beskriva hela processen övergripande, exempelvis ”en omvandling till ett samhälle som inte använder fossila bränslen”. 
   Uttrycket {i}avkolning{/i} bör inte användas eftersom det står för en annan process. 
   Vid FN:s klimatkonferens i Glasgow 2021 skrevs uttrycket ”nedfasning”, i stället för ”utfasning”, in i den avslutande överenskommelsen Glasgow Climate Pact. Vad nedfasning kommer att innebära i praktiken är ännu inte klargjort.

svTE hållbar utveckling
svUPTE bärkraftig utveckling, uthållig utveckling
enTE sustainable development
svDF utveckling som tillgodoser dagens behov utan att äventyra kommande generationers möjligheter att tillgodose sina behov
svAN Begreppet hållbar utveckling definierades i samband med att Brundtlandrapporten (”Our common future”) utarbetades av FN:s Världskommission för miljö och utveckling 1987, under ordförandeskap av Gro Harlem Brundtland. 
   Begreppet är centralt i de globala målen för hållbar utveckling som ingår i ramverket Agenda 2030, antaget av FN:s medlemsländer 2015. Där utgår man från tre integrerade dimensioner av hållbar utveckling: ekologisk, social och ekonomisk hållbarhet.
   Uttrycken hållbar och hållbarhet används ibland även som signalord om aktiviteter, varor och tjänster som på något sätt säger sig beakta kommande generationers behov, ofta med avseende på miljö och klimat. Här är uttrycken ofta vagare, och kan jämföras med andra signalord som grön och miljövänlig.


